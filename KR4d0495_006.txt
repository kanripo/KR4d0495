# -*- mode: mandoku-view; -*-
#+TITLE: 翰林楊仲弘詩
#+DATE: 2015-09-11 16:23:53.112874
#+PROPERTY: ID KR4d0495
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0479-006翰林楊仲弘詩集-卷第六.
<pb:KR4d0495_SBCK_006-1a>¶
翰林楊仲弘詩卷第六¶
　七言律詩¶
　　宗陽宫望月分韻得聲字¶
　老君䑓上涼如水坐㸔冰輪轉二更太地山河㣲¶
　有影九天風露寂無聲蛟龍並起承金榜鸞鳯雙¶
　飛載玉笙不信弱流三萬里此身今夕到蓬瀛¶
　　次韻錢唐懐古¶
　江湖清濁自天開鴻鴈鳬鷖與徃來黄道星辰環¶
　太乙紫雲宫殿擁蓬萊論文競奏王褒頌獻夀深¶
　傾阿母盃九域輿圖今混一百年耆舊獨興哀¶
<pb:KR4d0495_SBCK_006-1b>¶
　斜界鈎陳通大道中分魏闕對層巒雲生殿上金¶
　爐暗露下庭前玉井寒江漢飛龍俄窅窅滄𬈑泛¶
　鷁竟漫漫中天㑹合寜非數坐見蒼生奠枕安¶
　山囬禁禦入雲長無復陳兵衞兩厢千石金鐘埋¶
　野草萬年珠樹落秋霜龍文不徙陽人聚鳥篆終¶
　䧏軹道傍九市塵埃來衮衮一江波浪去茫茫¶
　化人宫闕𬒳層阿棟宇高低若湧波翠石文章書¶
　日月寳珠光𦦨燭山河空枽說法黄龍聴貝葉繙¶
　經白馬駝誰謂一無超衆有只今塵土重來過¶
　　題豐樂樓¶
<pb:KR4d0495_SBCK_006-2a>¶
　峥嶸飛構壓名邦西望平湖東望江氣合重玄蒙¶
　沆瀣標存九域奠洪龎朝來散霧縈朱栱夜後流¶
　星透碧窓倚徧䦨干愁目眩飛鳶旋轉故雙雙¶
　　水樂洞¶
　石林求路轉聱牙來訪香嚴大士家雨過門前生¶
　薤葉風行隴上落松花懸崖滴水鳴金磬激磵流¶
　泉走玉砂欲適山林去城市乆知寂寞勝紛蕐¶
　　題拱北樓¶
　殷地鼓鼙迎日出倚天梁棟與雲浮北瞻帝闕三¶
　千里南控臣藩二百州江海無波沉罔象旌旗垂¶
<pb:KR4d0495_SBCK_006-2b>¶
　野駐貔貅鸞迴麗榜多深意繡衮于今有魏牟¶
　　次韻羅雲叔紅梅¶
　玉人中酒殢芳蕐盡壓東風百種花襆𬒳冬深裁¶
　異錦篝燈夜永障輕紗纎𬎼露沁蜂腰蠟宻蕋雲¶
　蒸鶴頂砂爲問閬風何處在相期高舉籋晨霞¶
　　紀夢¶
　海上垂綸有㡬年平居何事夢朝天蒼龍觀闕東¶
　風裏黄道星辰北斗邊治世秪今逢五百前程如¶
　此隔三千楊雄觧奏甘泉賦應有聲名逹帝前¶
　　次韻陳子仁黄河¶
<pb:KR4d0495_SBCK_006-3a>¶
　禹功䟽鑿過憂勤海内山川自此分元氣渾淪通¶
　地脉孤光迢逓貫天文母金伏礫秋逾盛隂火藏¶
　淵夜不焚多少魚龍爭變化緫歸西北㑹風雲¶
　隂陽爲殄黄河溢北度艱難擁萬艘齊楚百城防¶
　雉堞淮沂千里避鴻濤耕鋤巳失天時正流徙爭¶
　依地勢高此日朝廷憂水患湏明利害策賢豪¶
　　遊水樂洞分韻得人字¶
　常聞勝地宅仙人如此淵泉必有神子晋重來玄¶
　鶴舞琴高初化赤魚馴巗排利劒鉤鐔古水象鳴¶
　球節奏均更有山僧能觧語自今休厭徃來頻¶
<pb:KR4d0495_SBCK_006-3b>¶
　　望海¶
　海門東望浩漫漫風颶無時縱惡湍黒霧漲天隂¶
　氣盛滄波衘日曉光寒豈無方士求靈藥亦有幽¶
　人把釣竿揺蕩星槎如可馭别離塵土亦何難¶
　　送罷雲叔歸山中¶
　黄石山原風物幽賤子徃年曽一遊舊行&KR1954;柘巳¶
　成逕新藝木麻應滿疇馮衍能忘白首嘆謝安湏¶
　爲蒼生憂餘杭溪上明日發愁殺楊花吹客舟¶
　　送叚時敏之京¶
　懐山挾海奠京師氣執紆餘盡北陲鴈度塞雲秋¶
<pb:KR4d0495_SBCK_006-4a>¶
　色逺鵲鳴宫樹曉光遲四方英俊皆來萃一代經¶
　綸属有爲君有長才希屈賈好将詞賦重當時¶
　　留别京師¶
　嚢衣託載道傍車人事匆匆歲欲徂風雨四更雞¶
　亂呌關河千里鴈相呼蕪菁散漫根猶羙桑柘蕭¶
　條葉漸枯却向高丘重回首五雲繚繞帝王都¶
　　柬淛東萬户蕭伯善¶
　擇帥中軍自古難獨分符節守藩翰夜鳴鼓角溪¶
　山靜曉竪旌旗雨雪乾不待掃門知魏勃豈湏彈¶
　鋏識馮驩秪令四海無征戰萬卷詩書好厭觀¶
<pb:KR4d0495_SBCK_006-4b>¶
　　送勾曲外史張君歸蕐陽¶
　送君高舉入蕐陽古洞深蟠石路荒蔽日旌幢朝¶
　旋旋飛空環佩夜琅琅飡霞巳試登仙訣祀竈還¶
　脩却老方見說陶公雖隱遁猶將道徳佐齊梁¶
　　送户部康里尚書¶
　經濟才高負重名早趨蘭省執權衡唐除宰相同¶
　三品漢拜司農列九卿禮樂正圖興羙化錐刀先¶
　務巳苛征公家事業齊周召重使斯民望太平¶
　屢挾嚢書上國遊途窮獨擁弊貂裘驟蒙陸贄知¶
　韓愈直待常何薦馬周北上塵埃憐寂寞南遊歲¶
<pb:KR4d0495_SBCK_006-5a>¶
　月苦淹晋鯫生資歴猶卑淺可使徘徊製錦不¶
　　贈同院諸公¶
　詔編國史有程期正是諸郎儤直時虎土守門宫¶
　杳杳鷄人傳箭漏遲遲窓間夜雨銷銀燭城上春¶
　雲壓彩旗才大各稱天下選書成當繼古人爲¶
　　玉堂夜直¶
　直廬歲晏動覉情朔雪将飛覺夜明金井轆轤哀¶
　響絶玉階瓴甓斷紋生蘚花莫辨沿墻迹松葉時¶
　聞委砌聲愧以不才同制作諸公此日負高名¶
　　惠山泉¶
<pb:KR4d0495_SBCK_006-5b>¶
　此泉甘洌冠呉中舉世咸稱煑茗功路掛山腰開¶
　鹿苑池攅石骨閟龍宫聲揺夜雨聞幽谷彩發朝¶
　霞眩太空萬古長流那有盡探源疑與海相通¶
　　寄維揚賈侯¶
　經國長才世豈多群邪嫉正柰公何氣蒸雲霧藏¶
　喬嶽聲轉滄𬈑放大河逺跡江湖猶棄絶驚心歲¶
　月屢消磨鵾鵬自有垂天翼肯逐飛鴻入網羅¶
　　寄康大夫¶
　徃年持節使山南及此人情上下諳高士變心慚¶
　隠逸小胥縮手戒貪婪猿聲散漫浮青嶂鴈影㰚¶
<pb:KR4d0495_SBCK_006-6a>¶
　褷曵碧潭遥想政成多暇日幨帷出郭有誰叅¶
　遥想幨帷出郭時先駈十里走旌旗青山落日蒼¶
　茫暗白水秋風慘淡悲勁矢毎隨前隊發清笳偏¶
　逐後行吹荆州未覺風流逺縱飮還應到習池¶
　　寄康里公¶
　廟堂爲政已優游第秉純誠賛大猷五緯連珠環¶
　北極萬方同軌㑹中州衣冠肅肅趨金殿鐘皷遲¶
　遲報玉樓治世賢才今盛集願陳旱麓頌宗周¶
　歎息流年逐逝波功名到手莫蹉跎高才自昔遭¶
　逢少公論于今責望多梁棟噐充能負荷鹽梅味¶
<pb:KR4d0495_SBCK_006-6b>¶
　合要調和共誰魯國勲庸盛青史何年可㓕磨¶
　　寄康大夫¶
　官居烏府號清嚴察吏由來首六廉舊直螭頭司¶
　紀載新加豸角備觀瞻蒙恩聖主寜求進具禮名¶
　流每執謙欲論六朝興廢事籃輿應度蒋山尖¶
　　送伯長扈駕¶
　罕畢前驅盛國容黄麾仙仗衞重重星流曠野飛¶
　蒼鶻日麗層霄馭赤龍耀武邊陲湏北狩合祛天¶
　地待東封論才孰可銘休烈扈聖還宜祀岱宗¶
　追從群彦客金門獨用才高𬒳國恩石室紬書裁¶
<pb:KR4d0495_SBCK_006-7a>¶
　帝紀玉堂草詔代王言宦途赫赫名方振餘子紛¶
　紛氣可吞㑹合適逢千載運奮飛寜羡北𬈑鯤¶
　　寄袁伯長¶
　㡬年簮筆侍明光直取才蕐補衞郎祀事悉稽周¶
　典禮頌聲湏假漢文章雲垂逈野鳴鞘逺月滿高¶
　城下漏長校獵合祛尤盛事願聞作賦擬長楊¶
　　東湖四景爲大尹本齋王侯賦¶
　朝來千騎出城闉爲向東湖踏早春素練冪林雲¶
　氣薄明珠穿草露華新山花獻咲開簷畔海鳥忘¶
　機戯水濵記取當年賢太守及時爲樂與斯民¶
<pb:KR4d0495_SBCK_006-7b>¶
　夏月湖中爽氣多南風曡曡捲長波漁人舟楫衝¶
　蘋藻遊女衣裳擥芰荷膾切銀絲嘗羙味腔傳金¶
　縷換新歌史君用意仍深逺即此光華豈㓕磨¶
　蹔停麾蓋擁輕舟此日湖山属暮秋采采黄花登¶
　几案離離紅樹散汀洲傾壷浮蟻杯頻竭下箸鮮¶
　鱗網乍収莫向錢唐誇徃事白蘇未許擅風流¶
　雲氣低藏十萬家東湖飛雪又交加玉禾舊布仙¶
　山種瓊樹新開帝所花别浦移舟聞過鴈高樓凭¶
　檻見歸鴉侯門似有相如客賸賦篇章與世誇¶
　　虞待制魏録事述懐有作次韻奉和二首二公¶
<pb:KR4d0495_SBCK_006-8a>¶
　　皆故相之後¶
　勢等衡廬各柱天家傳性理並鈎玄諌垣劘切章¶
　連上文舘招延席屢前羊豕尚修松下祭麒麟肯¶
　信草間眠岷峨舊日求遺族萬里湏乗逆水船¶
　理氣兼明善論天秪應爲易又爲玄玩辭巳契忘¶
　言表說卦仍觀未畫前對案窮年無近效閉門長¶
　夏且高眠却忘京國多竒士欲向長河共買船¶
　　即事¶
　禁城曉色清如水高下樓䑓錦繡中千樹好花連¶
　上苑百壷羙酒出深宫珎禽競集高林霧寳馬争¶
<pb:KR4d0495_SBCK_006-8b>¶
　嘶横岸風人物此時俱盛極兩都絶勝漢西東¶
　　次韻伯長待制¶
　揮鞭逺過御溝斜出院時時見暮鴉巳入玉堂同¶
　視草還趨瓊砌共觀花獸爐香繞窓前霧䗶炬光¶
　揺帳底霞此去天津元不隔何湏八月泛靈槎¶
　　送薛玄卿歸龍虎山¶
　金門詔下羽人歸欲向山中採蕨薇琥珀懸崖松¶
　樹老琅玕倚澗竹根稀高巖蓄雨星辰濕古石懸¶
　雲逕路㣲養性可無軒冕累遊塵元不涴仙衣¶
　　送虞貞白之辰陽¶
<pb:KR4d0495_SBCK_006-9a>¶
　君以調官來上國藹然聲譽動儒林出門遇雨泥¶
　塗滑歸路逢霜歲月深楚國千年歌白雪揚州三¶
　品貢黄金高才不仕朝廷上有詔應煩使者尋¶
　　春雨¶
　濛濛春雨暗重城莾若山林雲氣生駕過東朝霑¶
　羽蓋仗移前殿濕霓旌蒼松宻掩巖頭鶴翠桞深¶
　藏谷口鶯明日不愁花爛熳新晴陌上有人行¶
　　徐獨清挽詩¶
　大道無名識者稀獨扵元始探精㣲秦關忽報青¶
　牛度遼海寜聞白鶴歸經秘玉函旋地軸書懸金¶
<pb:KR4d0495_SBCK_006-9b>¶
　君以調官來上國藹然聲譽動儒林出門遇雨泥¶
　塗滑歸路逢霜歲月深楚國千年歌白雪揚州三¶
　品貢黄金高才不仕朝廷上有詔應煩使者尋¶
　　春雨¶
　濛濛春雨暗重城莾若山林雲氣生駕過東朝霑¶
　羽蓋仗移前殿濕霓旌蒼松宻掩巖頭鶴翠桞深¶
　藏谷口鶯明日不愁花爛熳新晴陌上有人行¶
　　徐獨清挽詩¶
　大道無名識者稀獨扵元始探精㣲秦關忽報青¶
　牛度遼海寜聞白鶴歸經秘玉函旋地軸書懸金¶
<pb:KR4d0495_SBCK_006-10a>¶
　榜闢天扉門人攟拾編遺事第録先生杜徳機¶
　寄武當山人張真人¶
　山走西南氣勢尊大神遺迹至今存氷横磵下千¶
　年凍雲起巖前萬里昬既有嚴威彰赫赫詎無厚¶
　福護元元真人制行通天地日日飛仙䧏殿門¶
　　題火渉不花同知畫像¶
　堂堂玉立照青春昭代由來重世臣帶納掖庭聮¶
　衞士分符江徼緫編民鷫鸘裘暖鳴鞭疾翡翠簾¶
　深翦燭頻州縣三年姑少試驅馳休厭属車塵¶
　　次韻田師孟西曹即事¶
<pb:KR4d0495_SBCK_006-10b>¶
　隠吏重來右掖初清明時節亂花舒霧承黄閣霏¶
　霏重雨散彤庭點點踈李耳舊藏周典禮蕭何元¶
　得漢圖書經邦事業湏公等要使皇文日粲如¶
　　次韻黄子乆獄中見贈¶
　觧組歸來學種園栖遲聊復守衡門徒憐郿塢開¶
　金穴欲效寒溪注石尊世故無涯方擾擾人生如¶
　夢竟昬昬何時再㑹呉江上共泛扁舟醉瓦盆¶
　　鷗波亭阻雨¶
　坐聴高樹響颼䬙風雨相兼卒未休氣雜昬明侵¶
　晝景色交黄赤變河流潜移窟宅蛟龍怒固守林¶
<pb:KR4d0495_SBCK_006-11a>¶
　樊鸛鶴愁水潦此時傷稼穡天人何事計仇讐¶
　　懐錢唐故人柬應中父¶
　㡬年流滯客京師每憶江邊話别離落魄巳甘心¶
　似鐡蹉跎無柰鬂成絲草玄思苦無人問彈鋏歌¶
　長只自悲滿目塞雲飛去盡倚笻獨立更多時¶
　　寄吏部張尚書¶
　復喜清朝用大賢玉音俄對廣庭宣姚崇巳託君¶
　臣契李泌終操将相權此日經綸湏展布他時簡¶
　冊要流傳淵明有待公田米可念江湖乆棄捐¶
　　題謝疊山遺墨¶
<pb:KR4d0495_SBCK_006-11b>¶
　荆南失守見亡形太歲徒聞忌丙丁羸老扣心天¶
　藐藐鬼神號哭夜冥冥忠臣效死招烏合烈婦捐¶
　生報雉經辭氣凛然遺墨在再三㝷繹淚雙零¶
　故宫愁見黍離離大厦元非一木支義士忠臣徒¶
　走死寡妻弱子謾傷悲五經文字寜虛設一代人¶
　才頗中衰慷慨殺身猶易事似公方可正民彛¶
　　題本齋王公畫像¶
　天姿英粹異庸常早籋雲霄𬒳寵光劒㦸森嚴開¶
　武庫珪璋特逹薦明堂願承簮履趨門下竊候旌¶
　麾拜道傍邪正此時真雜糅秦䑓懸鏡亦煌煌¶
<pb:KR4d0495_SBCK_006-12a>¶
　詩禮傳家徳望隆一門三世拜三公五營帶甲軍¶
　容盛九府流泉國賦充房魏素懐尊主術龔黄先¶
　奏養民功欲将惠澤量深淺楚浸洋洋與海通¶
　　寄題成都萬竹軒爲李仲淵作¶
　君家種竹蜀江傍高與蠶崖勢頡頏巳樹旌旗分¶
　部曲更鳴琴瑟應宫商蛟龍併逐波濤化虎豹曽¶
　因霧雨藏兄弟至今俱宦逹未應開逕接求羊¶
　　送范徳機¶
　徃歲從君直禁林相扵道義最情深有愁併許詩¶
　頻和巳醉寜辭酒屢斟漏下秋宵何杳杳窓開晴¶
<pb:KR4d0495_SBCK_006-12b>¶
　晝自隂隂當時話别雖匆遽秖使離憂攪客心¶
　　送鄭子謙倅蘭溪¶
　主人情重賦驪駒户外群騶有所湏将喜在塲登¶
　薺麥母忘入澤取萑蒲風乾鳥雀當櫩噪日下牛¶
　羊隔隴呼昭代擇賢先治理服勤簡牘是良圖¶
　青絲絡馬去翩翩正是春風二月天樂作前行尤一¶
　蔚壮書随後乗併稠填徴符此日湏官次射策他¶
　時對御筵玉府編摩求大手知君元有筆如椽¶
　　贈彭萬里¶
　素居郷䣊繋瞻聴逺渉京都迓寵靈掛席波濤秋¶
<pb:KR4d0495_SBCK_006-13a>¶
　淼森㨿鞍星宿曉熒熒肯如蛟劒終藏匣誰信牛¶
　刀始發硎将相與人殊勢分秪應雙眼爲君青¶
　　七月十九日大明殿早朝¶
　王氣浮空御殿開金衣照日近臣來絲囊巳進千¶
　秋録黼座還稱萬夀盃王子吹笙雙鳯下羲娥攬¶
　轡六龍囬衢樽此日霑恩賜散作祥風遍九垓¶
　　酬賈郎中¶
　挺生雄俊氣昻昻服事朝家𬒳寵光鸚鵡盃中春¶
　正好鳯凰池上日偏長新裁樂府傳宫體舊着朝¶
　衣帶御香忠孝两全人所羡只今慈母在高堂¶
<pb:KR4d0495_SBCK_006-13b>¶
　　雷江阻風寄池陽通守周南翁¶
　繋舟江岸隠蒲蘆坐聴篙師制疾徐巨浪駕空龍¶
　出沒猛風吹樹鳥讙呼詩題短札難頻寄酒滿長¶
　缾已屢沽輦道沙乾宜並馬問君何日宦京都¶
　　送王仲儀歸婺源¶
　學道山中歲月長中年已見髪蒼蒼爲延簮笏開¶
　松逕困蓄詩書蓋草堂季子不期爭富貴公孫莫¶
　厭舉賢良告歸苦值兼旬雨㡬度黄流撼石梁¶
　　體覆木綿價過樂平境中偶賦¶
　蒼山百里路盤盤遥望連峰劒㦸攅㫁岸囬風纒¶
<pb:KR4d0495_SBCK_006-14a>¶
　古木髙崖飛雨雜奔湍石田磽硧収成薄巗屋﨑¶
　嶇結構難度地何如江以北提封百萬有餘寛¶
　　點義倉即事¶
　南來受命佐爲州喜遇豐年暫出遊過嶺﨑嶇㝷¶
　道路上山磽确治田疇修藤掛樹龍蛇走恠石攅¶
　溪鴈鶩浮賦役巳寛詞訴簡素飡無𥙷謾優悠¶
　　題楊指揮樂善堂¶
　樂善名堂事可誇兩全忠孝故侯家弦匏入廟思¶
　無忝分胄升壇聴不譁窓下唱鷄書未卷門前立¶
　馬皷猶檛後人自爾蒙遺徳流漲春江詎有涯¶
<pb:KR4d0495_SBCK_006-14b>¶
　　次韻張秋泉真人碧桃¶
　道院桃開一樹春徃來勾引㸔花人揮毫欲賦巫¶
　山女振佩疑逢洛浦神翠蕚臨風揺不定珠㽔承¶
　露綴如新煌煌更結千年實凡木何由竊比倫¶
　　再次韻¶
　一枝如玉照芳春㡬度凭䦨欲殢人翠𬒳夜寒愁¶
　灑淚珠簾月冷怕傷神劉郎陌上裁仍舊王母池¶
　邊賞又新不是梨花飄雪樹望中清絶更無倫¶
　　江上¶
　合流渾渾古則然中有物恠藏深淵鮫人賣鮹出¶
<pb:KR4d0495_SBCK_006-15a>¶
　水底龍女結佩遊堤邊芙蓉覆波顔色好薜荔絡¶
　石根株懸此行欲遂極幽險所聞廬阜多神仙¶
　　過安慶城下呈李惟肅判官¶
　山川未到巳知名前代英雄㡬戰爭水受委輸開¶
　巨浸地乗走集建孤城島夷筐篚來修貢楚俗魚¶
　鹽樂治生四海晏然當此日斯民何幸際承平¶
　　寓長春道院春雨即事呈鄭尊師¶
　南榮相距數㝷間滿地春泥隔徃還夜雨暗添籬¶
　脚水曉雲濃揜樹頭山修篁夾徑宜増植細草侵¶
　堦莫謾刪世慮紛然無止極敢求大藥駐衰顔¶
<pb:KR4d0495_SBCK_006-15b>¶
　客遊無頼阻重隂院落蕭條徑術深數畒林塘觀¶
　不厭一窓風雨坐相侵靈蚪尚有蟠泥跡老驥寜¶
　無越塊心多謝西家賢太守相招樂飲費千金¶
　　題沈君湖山春曉圖詩卷¶
　迤邐沙堤接畫橋東風楊桞暗長條鶯随玉笛聲¶
　偏巧馬受金羈氣益驕舞榭歌䑓臨道路佛宫仙¶
　舘入雲霄西湖春色年年好底事詩翁歎寂寥¶
　　東程䖏士¶
　故人不見十年餘鴻鴈南來得素書茶吐槍旗迷¶
　澗谷竹供編簡塞庭除詎容煉藥燒金䁀有待橫¶
<pb:KR4d0495_SBCK_006-16a>¶
　經校石渠江上繋舟将發去黄山回首重躊躇¶
　　贈合部遇宗師¶
　逺俗超然百慮忘蒲團孤坐日偏長髙城靜數蓮¶
　花漏宻室頻燒栢子香古地神通周世外諸天雄¶
　猛侍階旁雜蕐義諦無窮盡願見菩提發寳光¶
翰林楊仲弘詩卷第六終¶
